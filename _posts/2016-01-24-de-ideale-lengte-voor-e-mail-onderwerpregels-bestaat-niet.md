---
inFeed: true
hasPage: true
inNav: false
inLanguage: null
starred: false
keywords: []
description: '‘Korter is beter’, lijkt dé regel voor subjectlines. Is er in e-mailmarketing dan een verband tussen het aantal karakters van het onderwerp en de open-rate? Verschillende studies trekken dat in twijfel.'
datePublished: '2016-01-24T08:13:57.584Z'
dateModified: '2016-01-24T08:12:58.984Z'
title: De ideale lengte voor e-mail-onderwerpregels bestaat niet
author: []
authors: []
publisher:
  name: null
  domain: null
  url: null
  favicon: null
sourcePath: _posts/2016-01-24-de-ideale-lengte-voor-e-mail-onderwerpregels-bestaat-niet.md
published: true
url: de-ideale-lengte-voor-e-mail-onderwerpregels-bestaat-niet/index.html
_type: Article

---
# De ideale lengte voor e-mail-onderwerpregels bestaat niet

'Korter is beter', lijkt dé regel voor subjectlines. Is er in 
e-mailmarketing dan een verband tussen het aantal karakters van het 
onderwerp en de open-rate? Verschillende studies trekken dat in twijfel.

Wie even googelt, wordt gebombardeerd met advies. 'Ga voor 28 tot 39 
karakters, 'Blijf tussen 6 en 10 woorden, 'Overschrijd nooit 50 tekens'.
Iedereen heeft wel een mening over de lengte van onderwerpregels.  
Logisch. Het onderwerp van een mail ís ook belangrijk. Vergelijk het 
met de openingszin van een geïnteresseerde heer of dame op café. Volgt 
er een fijn gesprek na die eerste frase of knapt u erop af?  
Toch is er tegenwind voor de beweringen rond een vaste 
subjecline-lengte. Langere subjectlines doen het niet per se slechter 
dan kortere subjectlines. Maar ook niet beter. Hoe zit dat dan precies?

### Het aantal karakters heeft geen impact

**[MailChimp][0]**
nam de proef op de som en analyseerde 12 miljard verstuurde e-mails. De
lengte van onderwerpregels werd vergeleken met open- en doorklik-rates.
Resultaat? Er bleek géén statistische relatie.

Ook **[ReturnPath][1]**
ging aan de slag met 2 miljoen verzonden e-mails. Evenmin kon het een 
statistisch verband aantonen tussen het aantal karakters en de read-rate
(het aantal e-mails dat gemarkeerd wordt als 'gelezen').

**[Phrasee][2]**
uitte dan weer kritiek op de methodologie van studies naar 
subjectline-lengte. Om vervolgens te tonen hoe analyses wél moeten 
gebeuren. Hun conclusie bleek evenwel dezelfde: er is geen statistisch 
verband.

### Wat betekent dat voor úw subjectlines?

Zoals MailChimp aangeeft: er is gewoon geen one-size-fits-all regel. In
uw geval is het goed mogelijk dat korte onderwerpregels goed presteren.
Of dat de langere het gemiddeld beter doen. Óf dat het sterk varieert.

Hebt u vermoedens dat een bepaalde, langere subjectline beter zal 
scoren? Houd u dan zeker niet in, maar test hem tegen kortere 
onderwerpregels met dezelfde betekenis. Bij een nieuwsbrief met 
verschillende items kan u testen of meerdere topics in de subjectline -- 
bijvoorbeeld gescheiden met een komma -- beter presteren.

Dé sweetspot voor het aantal karakter in de subjectlines bestaat dus niet, uw persoonlijke sweetspot misschien wel.

Wilt u e-mail ook voor commerciële doeleinden inzetten? Of een e-newsletter uitsturen? **[Neem dan zeker contact met ons op][3]**, wij helpen u graag verder
![](https://the-grid-user-content.s3-us-west-2.amazonaws.com/efab729e-166d-4511-a6c9-1c3dddcee277.jpg)

[0]: http://blog.mailchimp.com/this-just-in-subject-line-length-means-absolutelynothing/
[1]: https://blog.returnpath.com/the-great-debate-subject-line-length/
[2]: https://phrasee.co/the-final-word-on-email-subject-line-length/
[3]: mailto:contact@cypres.com