---
inFeed: true
hasPage: true
inNav: false
inLanguage: null
starred: false
keywords: []
description: 'Moet ik dat allemaal lezen? Wat wordt er nu eigenlijk van mij verwacht? Tegen wanneer moet ik dat doen? Hebt u het ook ooit gedacht tijdens of na het lezen van een e-mail, dan zat er duidelijk iets fout. Wij geven u vijf tips waarmee u korte, duidelijke e-mails schrijft. Uw collega’s, klanten en leveranciers zullen u dankbaar zijn.'
datePublished: '2016-01-24T08:13:57.621Z'
dateModified: '2016-01-24T07:37:44.180Z'
title: Vijf tips om een duidelijke e-mail te schrijven
author: []
authors: []
publisher:
  name: null
  domain: null
  url: null
  favicon: null
sourcePath: _posts/2016-01-24-vijf-tips-om-een-duidelijke-e-mail-te-schrijven.md
published: true
url: vijf-tips-om-een-duidelijke-e-mail-te-schrijven/index.html
_type: Article

---
# Vijf tips om een duidelijke e-mail te schrijven

Moet ik dat allemaal lezen? Wat wordt er nu eigenlijk van mij verwacht? 
Tegen wanneer moet ik dat doen? Hebt u het ook ooit gedacht tijdens of 
na het lezen van een e-mail, dan zat er duidelijk iets fout. Wij geven u
vijf tips waarmee u korte, duidelijke e-mails schrijft. Uw collega's, 
klanten en leveranciers zullen u dankbaar zijn.

### 1\.  Zet in de onderwerpregel waarover de e-mail gaat

E-mail is een werkinstrument, kom dus direct ter zake. Vermeld in de 
onderwerpregel al waarover uw e-mail gaat. De ontvanger kan zo meteen 
inschatten hoe belangrijk en dringend de boodschap is. Bovendien vindt u
uw e-mails achteraf veel sneller terug.

* Behandel **geen verschillende onderwerpen** in dezelfde e-mail
* Gebruik **afzonderlijke e-mails** voor afzonderlijke projecten
* Voor korte berichten, kunt u enkel de onderwerpregel gebruiken en op het einde **_'EOM'_** (End of Message) zetten, zo weet de ontvanger dat hij uw e-mail niet hoeft open te klikken

### 2\.  Houd uw e-mail kort en krachtig

Indrukwekkende zinswendingen en prachtig proza zijn leuk, maar niet 
geschikt voor e-mail. Begraaf uw boodschap dan ook niet onder overbodige
details, het ontmoedigt de lezer om de hele e-mail te lezen. Kort en 
krachtig zijn is de boodschap.

* Zet uw belangrijkste punt meteen **vooraan** in de e-mail
* Beperk u tot wat de lezer **moet weten**
* Zorg ervoor dat de lezer **niet moet scrollen**

### 3\.  Zorg voor een duidelijke indeling van je e-mail

Let erop dat uw e-mail een duidelijke en overzichtelijke lay-out heeft.
Het is makkelijker om e-mails te lezen die onderverdeeld zijn in één of
twee zinnen per paragraaf dan lange alinea's te lezen. Houd er rekening
mee dat de lezer uw e-mail heel snel moet kunnen scannen.

* Plak niet alles op elkaar, maar laat genoeg **witruimte**
* Werk met **opsommingen en nummering**
* **Beperk** uw paragrafen tot enkele zinnen
* Gebruik eventueel een **tussentitel** voor uw paragraafjes
* Accentueer wat belangrijk is door woorden **in het vet** te zetten

### 4\.  Zorg dat de lezer weet wat hij moet doen

Denk na welk resultaat u verwacht als u de e-mail stuurt. Stuurt u 
gewoon informatie of verwacht u dat de ontvanger actie onderneemt? Zorg 
dat dat in uw eerste zinnen duidelijk is. Daarna kunt u kort een 
bijkomende woordje uitleg geven.

* Vermeld **in uw eerste zinnen al** wat u van de lezer verwacht
* Vermeld duidelijk (tegen) **wanneer **u dat verwacht
* Gebruik een **actieve en directe** schrijfstijl

### 5\.  Denk na wie in de 'Aan'- en wie in de 'Cc'-regel komt

Verstuurt u uw e-mail naar meerdere mensen? Zet dan niet iedereen als 
geadresseerde, maar denk na wie er actie moet ondernemen en wie gewoon 
op de hoogte moet zijn. De regel is: wie in Cc staat, moet geen actie 
ondernemen. 

* Zet personen van wie u **actie** verwacht in de**'Aan'-regel**
* Zet personen die u **op de hoogte** wilt houden in de**Cc-regel**
* **Beperk** u tot de personen die écht op de hoogte moeten blijven
* **Wilt u e-mail ook voor commerciële doeleinden inzetten? Of een e-newsletter uitsturen? [Neem dan zeker contact met ons op][0], wij helpen u graag verder.**
![](https://the-grid-user-content.s3-us-west-2.amazonaws.com/3dec5657-9b2e-4369-9165-55876f4e8ec2.png)

[0]: mailto:contact@cypres.com